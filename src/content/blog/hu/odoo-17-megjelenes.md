---
title: Odoo 17.0 megjelenés
draft: false
author: Admin
tags:
    - odoo
image:
    src: /odoo-17.jpg
    alt: ERPNext
snippet: Megjelent az Odoo legújabb, Odoo 17-es verziója. Rengeteg újdonság, hatalmas lehetőségek és fontos döntések.  
publishDate: 2023-11-11 13:39
category:
    - hír
---

<p>A szokásos éves Odoo Experience konferencián idén is bemutatta az Odoo S.A. a soronkövetkező, legújabb Odoo verziót, ami az Odoo 17. </p></p>
<p><img src="/images/odoo-17.jpg"></p></p>
<p>A szemfülesek már láthatták, vagy azok akik indítottak ingyenes próbaváltozatot az Odoo Online felületén, hogy megváltozott a a teljes arculat. Egyrészt a színek, de ami picit nehezebbé teszi a navigációt az Odooban végzett feladatink között, hogy az ikonok is. A szépség szubjetív, így bizonyára valakinek nem tetszik, valakik pedig rajonganak az új designért. Az biztos, hogy frissebb lett, talán ezzel is a fiatalbb korosztályt célozva, ami talán merészség egy ERP szoftvertől, talán pedig a sokszor emlegetett cégvezetei generáció váltáshoz kapcsolódik és használa válik az Odoo-nak.</br>
</p></p>

<p>Milyen újítások érkeztek az Odoo 17-es verziójába?</p></p>
<p>A legátfogóbb kép az újdonságokról a <a href="https://www.odoo.com/odoo-17-release-notes">Relase Note </a>oldalon érhető el, én is ebből szemezgetek a tesztelés és egyéb források mellett. </p></p>
<p>Ha már egyéb források és kinézet, akkor meg kell említenem, hogy az Odoo fórum is frissült, mármint az app és a hivatalos Odoo fórum is már a legújabb változaton fut, így az is teljesen új kinézetet kapott. Ez eddig is hasonlított a discourse megoldására, és ezt csiszolták tovább. ahogy az lenni szokott, általában az iparági jógyakorlatot és sikeres szoftvereket követik és azokból inspirálódva építik fel saját hasonló Odoo appjukat. </p></p>
<p>Még mindig a "kinézetnél" maradva folytathatjuk a weboldallal és a webáruházzazl, hiszen, ahogy a lenti összefoglaló videóból is látszik az Odoo ezt tovább folyamatosan fejleszti, és hiába hozza az elég jó szintet ezen a fronton az Odoo 17, az online értékesítésben kiélezett harcban (ellentétben más üzleti területekkel/appokkala, ahol ez nagyon is jól működő stratégia) ez sajnos valószínűleg még mindig nem lesz elegendő.</p></p>

<p>De végülis kit érdekel a kinézet és az ikonok, ha mostantól a keresőt még gyorsabban tudjuk használni és egyből, gyorsan az nyílik meg amire szükségünk van? Ezzel a navigáció egy új szintre lép, amit ugyan tanulni/szokni kell, de ez biztosan gyorsan megy és növeli a hatékonyságunkat.</p></p>

<p>Az előfizetések kezelését megint átalakították, de a jó hír az, hogy nem csak átalakították, hanem új funkciókat is kapott, így például a webáruházon keresztül történő előfizetések kezelése egyszerűsödött. </p></p>

<p>Az ajánlatadás is egyszerűsödött az ajánlatba kerülő termékek kiválasztásával, de ez inkább csak látványosságnak tűnik, hiszen az ajánlatnak a temréken kívül rengeteg részlete van, amit végülis a korábbi hagyományos felületen tudunk beállítani. Az ajánlat egyéb tartalmakkal való és egyedi designban való elkészítését pdf formátumban tovább csiszolták, amit, ahogy eddig is az ügyfél online is el tud fogadni és előleget fizetni, valójában - néhány üzleti modelltől/iparágtól eltekintve - meglátásunk szerint az ilyen - hiába designos - egyedi ajánlatok egyre inkább kiszorulnak az online értékesítés mellett, hiszen nem csak fizikai terméket, hanem (akár komplex) szolgáltatást is online vásárolunk, nem pedig ajánlatokkal és pdf-ben fellelhető részletekkel szeretnek az ügyfelek ping-pongozni. </p></p>

<p>Ahogy azt mi is többször leírtuk, továbbra is az integrált rendszerre esküszünk, ami mellett szükség lehet más szoftverekre és azokat szükséges/célszerű lehet integrálni. Az Odoo Studio-ba (amely csak az Enterprise változat része) bekerültek integrációs lehetőségek a webhooknak köszönhetően, ami akkor lehet nagyon érdekes, ha az Odoo Online változatában is elérhetőek ezek, ahol amúgy más API-k biztosan le vannak titlva, mert akkor akár appok telepítése nélkül is lehetne integrácót megvalósítani, de ezt még nem votl időnk kipróbálni. Az integrációkhoz kapcsolódik, hogy bekerült a Whatsapp támogatás, amely bizonyos országoban fontos lehet, de mivel ez egy _jelenleg_ ingyens üzenetküldő ami a Facebook tulajdona, így ennek használatára senkit nem biztatnánk, hiszen bármikor változhatnak a játékszabályok.</p></p>

<p>Eddig vegyesek az érzelmeim az új Odoo kiadással kapcsolatban, azonban az új POS és önkiszolgáló rendszer minden kétséget kizárólag nagy dobás, mégha annak magyarítása/lokalizálása várat is magára. Ez főleg azért nagy dobás, mert a konkurencia nem csak az önkiszolgálás területén van lemaradva, hanem a "hagyományos" POS tekintetében is. A POS eddig is az étteremi rendszer köré épült, ahogy ez is, így nem csoda, hogy ez is kapott egy fontos, hiányzó funkciót, mégpedig a konyhai és vevő monitorok kezelését. És ezt még megfejelték a korábban is létező időpontfoglaló modul és étterem modul összekapcsolásával. Továbbá ne felejdük, hogy saját eszközről is lehet rendelni az általunk meglátogatott Odoo 17-et használó étteremben. Mindez így igazi pain/selling point lehet, persze az árat is figyelembe kell venni. </p></p>

<p>A projektmenedzsmentet is tovább csiszolták, ez valójában már az előző verzióra nagyon sokat fejlődött, ezeket az egyszerűsítéseket vitték tovább a komplexebb feladatok lekezelhetőségévéel és automatizációkkal. </p></p>

<p>A gyártás appon belül a shop floor-on használatos képernyők és funkckiót nagyot változtak, és ezek ugyan eddig sem voltak rosszak, mostantól még egyszerűbb, még profibb megoldást nyújtanak.</p></p>

<p>Ezeken kívül rengeteg apróbb módosítás történt a különböző appokban és új appokat is kaptunk, mint például a tárgyalók foglalása vagy látogatók kezelése beléptetéssel együtt.</p></p>

<p>Fontos tudni, hogy a fentiek mindegyike a licencsz díjért cserében használható Enterprise változatra vonatkoznak. Tehát az ingyenes Community változatokba jóval kevesebb fejelsztés ment, ahogy az lenni szokott az utóbbi időben. </br></br>
Korábban ugyan a Community változatot javasoltuk ügyfeleinknek, de az Odoo 16-os verzió megjelenésekor átszabott (csökkentett) árak óta mindenkinek az Odoo Enterprise változtatot ajánljuk, akinek az Odoo a megfelelő szoftver.</p></p>
<p>Enterprise változat nélkül az Odoo Community sajnos egyre kevésbé használható, eddig jellemzően csak kényelmi funkciók hiányoztak belőle, de most már alapvető dolgokat is kezdenek kiszedni a Community változatból, a teljesség igénye nélkül pl: </br></br>
<a href="https://twitter.com/kiketobella/status/1722718149940760671">https://twitter.com/kiketobella/status/1722718149940760671</a></br>
<a href="https://twitter.com/niyasraphy/status/1714155461857964431">https://twitter.com/niyasraphy/status/1714155461857964431</a></br></br>
Így mostantól még határozottabban gondoljuk hogy valójában Odoo esetén nincs választás, csak Enterprise használható manapság és a Community változat egyre inkább csak a kirakatba való, hogy elmondhassák az Odoo open source, nyílt forrású szoftver. 
</p></p>
<p>Ha azonban az Odoo Enterprise még a csökkentett licensz díjakkal is túl drága és a fentiek alapján a Community nem megfelelő, akkor célszerű lehet más, ingyenes, nyílt forráskódú ERP szoftvereket is megvizsgálni, mint például az <a href="https://www.monolithon.com/hu/erpnext">ERPNext.</a></p></p>