---
title: ERPNext ticketing megoldások
draft: false
author: Admin
tags:
  - erpnext
image:
  src: /what-is-hd.png
  alt: ERPNext
snippet: Ahol ügyfelek vannak, ott ügyfélkapcsolatok is. És ez a teljes ügyfélélmény része, így sem az ügyfélnek, sem az ügyféllel foglalkozó munkatársaknak nem mindegy, hogyan zajlik az ügyféltámogatás.
publishDate: 2022-07-23 11:39
category:
  - hír
language: hu
---

Mit kínál erre az ERPNext-et is fejlesztő Frappe csapat? Szokás szerint felforgatják az állóvizet, ahogy tették ezt az első és azóta is egyetlen ingyenes, és nyílt forrású ERP rendszerrel. A jegykezelő, support, támogató vagy ticketing rendszer az egyik olyan terület ami az internet, dotcom-robbanás, webshop-láz után, vagy talán ezekkel együtt durrant be. Az egyik nyertes a ZenDesk lett, akit nagyon nehéz volt megközelíteni, de a FreshDesk nagyon szépen feljött.

![What is HD](/images/what-is-hd.png)

Mi újság a Frappe és ERPNext vonalon?

Az ERPNext-ben eddig is volt lehetőség ügyféligények kezelésére. Erre az Ügyek (Issue) felület szolgált. Ez jellemzően meglévő ügyfelektől érkező megkeresések kezelésére szolgált. Ebből lehetett belső használatú feladatot (Taskot) készíteni, ami összekapcsolásra került az ügyfélhez, ügyfélmenedzserhez rendelni. Az alábbi képen látszik hogyan is működött, azaz működik most is, az aktuális 13-as verzióban. Természetesen az ERPNext rugalmasságának és testreszabhatóságának köszönhetően nagyon könnyen lehetett új mezőkkel, akár linkeket más ERPNext tartalmakkal, vagy akár workflow-val bővíteni az alap lehetőségeket.

Oké, ez tök jó, de semmi új nincs benne. Miért aktuális most mégis ez a téma?

A Frappe különös módját választott az ünneplésnek. A most 14 éves Frappe nem csak, hogy az általuk felépített és üzemeltetett Frappe Cloud teljes üzemeltetési infrastruktúrájának kódját nyitotta meg, részletek itt:

[https://github.com/frappe/press](https://github.com/frappe/press) és [https://github.com/frappe/agent](https://github.com/frappe/agent)

(AGPL v3.0)

Hanem, mivel az ERPNext és a Frappe Cloud üzemeltetése miatt szükségük volt egy megfelelő ticketing rendszerre, ezért Frappe alapon nem csak elkészítették maguk számára, hanem bárki által használhatóvá tették a [https://frappedesk.com/](https://frappedesk.com/) oldalon.

Jelenleg ez a Frappe Cloud-on még nem érhető el, de várhatóan hamarosan ott is megjelenik, hiszen ezt is publikálták: [https://github.com/frappe/desk](https://github.com/frappe/desk)

Az ERPNext és a Frappe megállíthatatlan.

![Hero Image](/images/hero-image.png)
