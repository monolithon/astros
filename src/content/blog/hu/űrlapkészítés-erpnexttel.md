---
title: Űrlapkészítés ERPNexttel
draft: false
author: Admin
tags:
    - hír
    - monolithon
    - erpnext
image:
      src: /űrlapkészítés-erpnexttel.jpg
      alt: ERPNext
snippet: Az online és lássuk be az offline üzlet sem működtethető jó kérdések megfogalmazása nélkül. Erre számtalan lehetőségünk van.
publishDate: 2021-08-23 11:39
category:
    - hír
---

<p>Az ERPNext segítségével készíthetünk űrlapokat, sőt gyakorlatilag az összes ERPNext-ben elérhető dokumentumhoz készíthetünk űrlapot, amit akár az ERPNext weboldalán is megjeleníthetjük. Ez nem túl bonyolult, de nem is olyan egyszerű, mint például egy Google űrlappal készített megoldás. Ha valakit az ERPNexttel történő űrlapkészítés részletei érdekelnek, azok minden fontos információt megtalálnak a dokumentációban a következő címen:</p>
<p></p>
<p>
<a href="https://docs.erpnext.com/docs/v12/user/manual/en/website/web-form">https://docs.erpnext.com/docs/v12/user/manual/en/website/web-form</a>
</p>
<p></p>
<p>Az ERPNext mellett a UX design iránt is érdeklődöm, és bár ebben is folyamatosan fejlődik az ERPNext, az a tapasztalatom, hogy egy mindenre jó eszköz sosem tud bizonyos részterületeken olyan jól teljesíteni, mint egy céleszköz. Így kerül képbe sokaknál a TypeFrom nevű űrlapkészítő online szoftver, amit rengetegen használnak, mert itt minden egyes részlet arra van optimalizálva, hogy a legtöbben töltsék ki a vele készített űrlapokat. Ezt a küldetést ügyesen megfogalmazza a szlogenjében, miszerint "számít, hogyan kérdezel". Ezzel nagyon tudok azonosulni, azonban a TypeForm nem olcsó, és az ingyenes megoldásával nagyon korlátok közé van szorítva a felhasználó. Ezért kerestem egy szintén mobilra és konverzióra (ami itt a kitöltés) optimalizált űrlapkészítő megoldást, amit szinte korlátozások nélkül használhatunk és a TypeFormhoz hasonló ügyfélélményt nyújt. Ez nem más, mint a</p>
<p></p>
<p><a href="https://tally.so/?ref=monolithon">Tally.so űrlapkészítő</a>, amit ráadásul bármilyen weboldalba is beilleszthetsz, ahogy a lenti űrlapon láthatod.</p>
<p></p>
<p>Próbáljátok ki, ha egyik említett megoldást sem használtátok még űrlapkészítésre, de egyből rá fogtok jönni, hogy az ilyen típusú kérdőívet, űrlapot ti is szívesen töltitek ki, hiszen az opciók választása után nem kell tovább gombot nyomni, hanem minden megy gyorsan és flottul. Amiért ezt a témát hoztam, az a következő blogbejegyzés, mert abban már valóban egy ERPNext funkciót fogok bemutatni, és kitaláltátok, az akár az űrlapkészítéshez is kapcsolódhat. Zárójelben még egy érv a külső szoftverek mellett, hogy az ERPNext egy valóban biztos alap, amibe minden adatot, bármilyen forrásból betölthetünk és érdemes is megtenni, viszont ahány felhasználás, annyi felhasználó és nekik viszont nem biztos, hogy az ERPNext felülete a legtökéletesebb kapcsolódási pont. Ilyen lehet még egy headless webáruház, ami gyorsaságával és keresőoptimalizálásával kitűnik a versenytársak webáruházai közül, viszont azt az ERPNextre építve a teljes ügyviteli folyamat továbbra is egy kézben van, ahol a munkatársaiddal valójában az ERPNext-et használod, csak a headless webáruházat használó ügyfeled találkozik egy másik arcával gyakorlatilag ugyanazon adatok másik interpretációjával, de úgy, hogy az neki még jobb ügyfélélményt adjon, neked pedig több konverziót/bevételt/profitot. De erről majd máskor, most lássuk az űrlapkészítéshez is kapcsolódó ERPNext funkciót a következő bejegyzésben...</p>

<p><iframe src="https://tally.so/embed/nPAj5m?hideTitle=1" width="100%" height="500" frameborder="0" marginheight="0" marginwidth="0" title="ERPNext kérdőív"></iframe></p>

