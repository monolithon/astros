---
title: ERPNext 14 megjelenés
draft: false
author: Admin
tags:
  - erpnext
image:
  src: /erpnext-14-megjelenés.png
  alt: ERPNext
snippet: Örömmel jelentem, hogy megjelent az ERPNext legújabb verziója, az ERPNext 14!
publishDate: 2022-08-1 11:39
category:
  - hír
language: hu
---

![Image](/files/Screenshot 2022-08-01 at 4.34.44 PM.png)

Az ERPNext újdonságait eddig is követtük, mert ingyenes, nyílt forrású rendszer lévén a megjelenés előtt is volt lehetőség az ERPNext tesztelésére, így már a mai bejelentés előtt több mindent kipróbáltunk, de élesben még nem használjuk. Hamarosan még több tapaszlatunk lesz a 14-es verzióval kapcsolatban amiről majd beszámolunk.

Addig is néhány kiemelt új vagy továbbfejlesztett terület:

A munkaasztal/képernyők még könnyebben testreszabhatóak a fogd és vidd dragndrop módszerrel. Így mindenki a saját munkastílusához alakíthatja a kinézetet, hogy minden még jobban kézre álljon.

Tovább fejlesztették a pdf nyomtatandó dokumentumok testreszabását, mostantól még könnyebb új mezőket feltenni, levenni, átmozgatni a nyomtatandó üzleti dokumentumokon.

A főleg gyártáshoz kapcsolódó alvállalkozói modul, ami eddig igen korlátozott volt, mostantól sokkal használhatóbb.

A szervezeti struktúra immár könnyedén felvihető, átlátható, akár exportálható.

Tovább finomodott a készletértékelések lehetősége azzal, hogy a batch/lot/sarzs külön értékelhető.

Továbbá javult a riportolástól kezdve a selejtezés, a rendelkezésre állás követése és egy csomó minden, de fontos kiemelni a BOM/anyagjegyzék frissítésének új, egyszerűbb megoldását is.

A személyes kedvencem a tab view, ami egy igazi újítás. Mivel nagyon sok adat és mező lehet egy-egy képernyőn és ezek csoportosítása és közöttük való navigáció nem mindig egyszerű, ezért ezek a fülek nagyon hasznosak lesznek a jövőben. (Ez látható a fenti képen is). Gratulálok az új funkciókhoz!

A frissítés menetéről is hamarosan beszámolok, mert itt kell megemlíteni, hogy amiről már korábban írtam, a különböző egységek, külön modulokba/appokba való költöztetése ezzel a verzióval indul el igazán, amit a frissítésnél figyelembe kell venni.

A 14-es verzió bemutatása itt található: [https://erpnext.com/version-14](https://erpnext.com/version-14)

A hivatalos kiadás részletei itt: [https://erpnext.com/version-14/release-notes](https://erpnext.com/version-14/release-notes)

Az összes bekerült újítás, javítás pedig itt: [https://github.com/frappe/erpnext/releases/tag/v14.0.0](https://github.com/frappe/erpnext/releases/tag/v14.0.0)
